<h2>Kies een licentie</h2>

<h3>Wat is een licentie?</h3>
<p>Een licentie is, in algemene zin, een tekst waarin de maker van een creatief werk aangeeft wat er met dat werk mag worden gedaan en wat niet. Een fotograaf kan bijvoorbeeld aan een krant een foto hebben verkocht en daarbij als licentievoorwaarde aangegeven hebben dat die foto mag worden gebruikt bij &eacute;&eacute;n bepaald artikel en niet mag worden hergebruikt voor andere artikelen.</p>

<h3>Licenties op Wikipedia</h3>
<p>Wikipedia is een vrije encyclopedie, en maakt daarom ook gebruik van vrije licenties voor afbeeldingen. Een vrije licentie betekent dat de afbeeldingen zonder veel beperkingen door anderen gebruikt mogen worden. Een licentie voor media op Wikipedia moet in ieder geval toestemming geven voor verspreiding, wijziging en commercieel gebruik. De meest gebruikelijke licenties bij Wikipedia zijn de GFDL, CC-BY-SA en CC-BY. Een combinatie van deze is ook mogelijk. Hieronder worden deze licenties kort toegelicht.Van belang is dat het gebruiken van een vrije licentie geen afbreuk doet aan de morele rechten van de auteur. Bij CC-BY-SA en CC-BY is dit expliciet in de licentietekst vermeld.</p>

<h3>Licenties</h3>
<div class="license">
	<h4><a href="http://creativecommons.org/licenses/by/2.5/deed.nl">Creative Commons Naamsvermelding (CC-BY)</a></h4>
	<img src="images/icon_creativecommons.gif" alt="Creative Commons"/>
	<img src="images/icon_ccby.png" alt="CCBY" />
	<p>De CC-BY-licentie ('BY' staat voor attribution, dus naamsvermelding) staat het kopi&euml;ren, verspreiden en bewerken toe mits correcte vermelding van de auteur plaatsvindt. Bij hergebruik/verspreiding van de afbeelding moet verwezen worden naar de tekst van de licentie.
	</p>
</div> <!-- license CC-BY -->

<div class="license">
	<h4><a href="http://creativecommons.org/licenses/by-sa/2.5/deed.nl">Creative Commons Naamsvermelding-GelijkDelen (CC-BY-SA)</a></h4>
	<img src="images/icon_creativecommons.gif" alt="Creative Commons"/>
	<img src="images/icon_ccby.png" alt="CCBY" />
	<img src="images/icon_ccsa.png" alt="CCSA" />
	<p>De CC-BY-SA-licentie ('BY' staat voor attribution, dus naamsvermelding, 'SA' voor ShareAlike/GelijkDelen) lijkt erg op de GFDL. Ook bij CC-BY-SA mag de afbeelding gekopieerd, verspreid en bewerkt worden mits correcte vermelding van de auteur plaatsvindt. Bij CC-BY-SA moet, net als bij GFDL, de gekopi&euml;erde/bewerkte afbeelding onder dezelfde vrije licentie (CC-BY-SA) blijven. Een verschil met GFDL is dat bij CC-BY-SA niet de volledige licentietekst vermeld hoeft te worden. Een verwijzing naar de licentietekst is voldoende.
	</p>
</div> <!-- license CC-BY-SA -->

<div class="license">
	<h4><a href="http://nl.wikisource.org/wiki/Nederlandstalige_tekst_van_de_GNU-licentie_voor_vrije_documentatie">GNU-licentie voor vrije documentatie (GFDL)</a></h4>
	<img src="images/icon_gnu.png" alt="GNU head" />
	<p>De GNU-licentie voor vrije documentatie, afgekort met GFDL, is de standaardlicentie  op Wikipedia.  Kortweg houdt de GFDL in dat de afbeelding gekopieerd, verspreid en bewerkt mag worden, mits correcte vermelding van de auteur plaatsvindt. De GFDL is een zogenaamde copyleft-licentie: alles wat mensen veranderen aan de afbeelding moet ook weer onder de GFDL worden vrijgeven. Een nadeel (of voordeel, het is maar net hoe je het bekijkt) van de GFDL is dat de complete licentietekst bij elke afbeelding moet worden meegeleverd. Dat is geen probleem op het internet, waar een link volstaat, maar op druk betekent dit dat je naast de afbeelding een stuk of vijf pagina's tekst moet meeleveren. </p>
</div> <!-- license GFDL -->
